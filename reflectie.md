# Reflectie

## Week 1
### Begin van het project
Op maandag 13 november is het minor project begonnen. Het was pas in het midden van de dag bekend welke opdracht je had gekregen en met wie je deze opdracht gaat oplossen. Tevens waren de opdrachten erg globaal beschreven.

Toen de groepen bekend waren zijn we met z'n zessen bij elkaar gaan zitten en hebben we kennis gemaakt met elkaar door middel van, onder andere, een project startup gehouden. Hierna zijn we gaan proberen meer duidelijk te krijgen over de opdracht. Dit was lastiger dan we gewend zijn, omdat we behalve de 2 regels uitleg we geen informatie hadden over de opdracht noch de opdrachtgever. Er waren ook geen docenten op de 3e verdieping beschikbaar, dus ik ben toen met idee gekomen om Johan Korten te bellen. Johan Korten heeft toen aangegeven dat Mario hier over ging waarna ik hem heb gemaild over de gegevens van de opdrachtgever zodat we de opdrachtgever om meer details konden vragen.

Ik vond dat deze aanpak van school uit toch iets te onduidelijk was. We werden pas in de week van het project zelf op de hoogte gesteld van de werkwijze in het project (welke dagen aanwezig). De studiehandleiding was pas een paar dagen voor het project beschikbaar. Tevens waren de opdrachten te onduidelijk. Opzich vind ik het niet erg dat ik zelf initiatief moet tonen om iets helder te krijgen, maar tenminste een opdrachtgever bekend maken vind ik wel het minimale, zeker omdat je in het bedrijfsleven nooit met een opdrachtbeschrijving aan de slag zal moeten zonder dat je weet wie daar de opdrachtgever van is en je dus om uitleg kan vragen. Dit alles was ook niet zo'n groot probleem geweest als er gewoon, zoals op het rooster stond, docenten aanwezig waren in de project lokalen.

### Verschillen MAD / DAPS
Op de 2e dag van het project hebben we met de opdrachgever geskyped. Later zijn we over gegaan op bellen, omdat helaas het internet niet werkte op school. We hebben toen met de opdrachtgever gespart en proberen te achterhalen wat eigenlijk zijn doel is, welk probleem hij precies wil oplossen. De opdrachtgever wil zich het liefst richten op "iedereen" en op "alle evenementen". Hier merkte ik direct al verschillen tussen de MAD en DABS course: bij MAD hebben we altijd geleerd apps zo breed toepasbaar als mogelijk te maken, terwijl onze groepsgenoten met een DAPS opleiding juist de doelgroep voor een app zo klein mogelijk willen hebben, zodat zij de te ontwerpen/bedenken functionaliteiten bijv. kunnen tweaken op deze doelgroep.

## Week 2
### Onderzoek
In week 1 hebben we te horen gekregen dat alle MAD studenten elke week over 2 ontwerpen een onderzoek moeten doen. Voor deze week heb ik 'Google Maps in Swift' en 'AI als chat buddy' gekozen, deze leken mij relevant om te onderzoeken omdat we hier wellicht in het project van gebruik zullen/kunnen maken.

Ik vraag me op dit moment wel af of deze aanpak erg handig is in dit project. Het komt een beetje over alsof wij als software developers in een project zijn gezet met CMD studenten, om ook de CMD kant te ontdekken, maar - omdat het nog niet zeker is dat er daadwerkelijk code geschreven wordt - van ons verwacht wordt dat wij elke week 2 kleine prototypes maken. Gezien wij met 4 MAD studenten in het groepje zitten en we elke week 2 onderzoeken/prototypes moeten maken, zou dit neer komen op 4 studenten x 2 onderzoeken x 7 weken, 56 onderzoeken. Deze onderzoeken kosten wekelijks 1 dag van deze 4 studenten (dus 4 dagen aan 'manuur', wat betekend dat we 4 studenten x 7 weken x 8 uur = 224 uur minder manuur 'direct' aan het project kunnen besteden). Uiteraard begrijp ik dat de onderzoeken ons zouden moeten helpen met het maken van keuzes in het project, maar ik betwijfel of we met 56 unieke onderzoeken kunnen komen die allemaal (evenveel) bijdragen aan het project.

### Nieuwe onderzoekmethodes
In week 2 van het project heb ik voor het eerst kennis gemaakt met 2 nieuwe onderzoeksmethodes: de cultural probe study en de wall analysis.

De probe study heb ik zelf kunnen uitzetten bij een kennis van mij. De probe study was een compleet nieuwe onderzoeksmethode voor mij: op een creatieve manier proberen te achterhalen wat de gevoelens van de deelnemer zijn. Zo voorkom je dat de deelnemers het onderzoek 'te gericht' gaan invullen en probeer je nieuwe inzichten bij de deelnemer los te trekken. Ik vond dit wel een leuke originele onderzoeksmethode, en denk ook dat het (om zojuist genoemde reden: nieuwe inzichten lostrekken) erg nuttig kan zijn voor een project zoals we nu doen.
![alt text](https://github.com/BillyJean1/Kevin-Broeren/raw/master/Week%202/images/probestudy.jpg "Probe study")

De wall analysis diende als een soort vervolg op de eerder uitgevoerde interviews en probe studies. Hierbij hebben we de interviews en probestudies doorgenomen en hebben we allen sticky notes volgeschreven met dingen die ons opvielen uit deze onderzoeken. Na alle onderzoeken doorgenomen te hebben kozen we telkens 2 willekeurige sticky notes uit, deze plakten we op een tafel en gingen hier vervolgens andere sticky notes bij zoeken, die volgens ons een link legde tussen de 2 eerder gekozen sticky notes. Ik merkte dat we hierdoor tot nieuwe inzichten kwamen omdat je combinaties krijgt waar je anders niet aan gedacht had. Dit kan ons dus helpen met het opzetten van een concept.
![alt text](https://github.com/BillyJean1/Kevin-Broeren/raw/master/Week%202/images/wallanalysis.jpeg "Wall study")

## Week 3
### Wat wilde je vorige week ook alweer verbeteren en in hoeverre is dit gelukt?
Vorige weken hebben we een aantal keer gehad dat we niet echt voorruit konden. Dit kwam omdat we onze resultaten van de probe study nog niet hadden toen we wouden beginnen met het uitwerken van de concepten. Deze week is dat beter gegaan doordat we die resultaten uiteraard al hadden, maar toch merkte ik dat we soms nog tegen een soortgelijke situatie aanliepen.

### Wat ging er afgelopen week goed?
Deze week hebben we ons eerste concept verder uitgewerkt en concept 2 (augmented reality) bedacht. We hebben hier de tijd voor genomen, omdat dit een belangrijk deel van het project is. We hebben hier allemaal goed over nagedacht, de samenwerking hierbij ging ook erg goed. Toch hebben we bijvoorbeeld voor het maken van de presentaties weer een verdeling gemaakt, 2 mensen zouden aan de presentaties werken, 2 mensen gingen het AR concept visueel maken en nog 2 andere groepsleden gingen zich bezig houden met het maken van een storyboard voor dat concept. Dit is ook weer een goede keus geweest, omdat we aan het eind van de middag alles af hadden.

### Wat ging er niet goed, waar heb je je aan geërgerd, wat moet er niet meer gebeuren?
We hebben vorige week de keuze gemaakt dit project volgens de Scrum methode uit te voeren. Echter hebben we deze week nog niet veel van de Scrum workflow gebruikt, wat grotendeels gekomen is doordat we veel samen gedaan hebben en daily standups dus weinig zin hadden. Echter hadden we wel een sprintplanning en retrospective kunnen maken.

### Wat ga je komende week proberen te verbeteren?
In de komende week wil ik proberen om meer de Scrum workflow aan te houden. Door een goede scrum planning te maken wil ik voorkomen dat we opnieuw tegen situaties aanlopen waarin we niet goed weten wat we moeten doen.

## Week 4
### Wat wilde je vorige week ook alweer verbeteren en in hoeverre is dit gelukt?
Deze week heeft vooral in het teken gestaan van het voorbereiden van de tussenpresentatie, tevens hebben we het 1e concept verder uitgewerkt omdat we dit concept in de vorige week gekozen hebben. Vorige week heb ik gezegd dat ik wou gaan proberen meer de SCRUM workflow aan te houden, dat is deze week echter nog niet gelukt omdat deze week vooral gezamelijke taken op de planning stonden. Hierdoor was het niet nuttig om dagelijks een standup te houden, omdat we dus al van elkaar wisten wat we de vorige dag gedaan hadden. Het was wel nuttig om elke dag even te bespreken wat we gingen doen, dat hebben we dus ook gedaan, maar dat is niet SCRUM.

### Wat ging er afgelopen week goed?
We hebben deze week elke dag concreet een dagplanning op gesteld: hierdoor zaten we qua planning op één lijn en konden we ook zien dat, en ingrijpen als, een taak lang duurde.

Deze week hebben we voor het eerst een retrospective gehouden. Hier is aan het licht gekomen dat er nog wat puntjes zijn waar niet iedereen tevreden over is en wat beter kan. Hieruit zijn vervolgens concrete afspraken gekomen wat we volgende we(e)k(en) gaan verbeteren. Dit moeten en willen we vanaf nu elke week/sprint gaan doen.

### Wat ging er niet goed, waar heb je je aan geërgerd, wat moet er niet meer gebeuren?
Als ik op deze week terug kijk vind ik dat we weinig 'concreets' opgeleverd hebben. Dat vind ik vervelend, want dan heb ik het gevoel dat we niks nuttigs gedaan hebben, maar dat is wel het geval. Volgende week gaan we dus een sprintplanning maken, waardoor voor mij de taken die we gaan doen concreter in beeld gebracht zullen worden en ik ze dus ook kan afvinken als ze klaar zijn.

### Wat ga je komende week proberen te verbeteren?
We hebben deze week een retrospective gehouden. Hier uit is gekomen dat we voor volgende week een sprintplanning willen gaan maken en ons meer aan het SCRUM proces willen houden. Volgende week is dit naar verwachting wel nuttig omdat we dan aan de bouwfase beginnen en er dus meer taken zijn die verdeeld kunnen worden. Ik wil dus hetzelfde proberen als wat ik vorige week wilde verbeteren, maar verwacht hier nu wel succes mee te hebben.

## Week 5
### Wat wilde je vorige week ook alweer verbeteren en in hoeverre is dit gelukt?
Deze week wou ik meer structuur aanbrengen in onze werkwijze. Ik heb toen besloten dit te willen gaan doen door echte scrum-sprintplanningen te maken en ook daily standups te gaan houden. Het is me gelukt dit te doen. We hebben op dinsdag (maandag was er sneeuwvrij op de HAN) een sprintplanning gemaakt voor 2 weken. Deze sprintplanning hebben we ook dagelijks bijgewerkt, hier was soms nog wat moeite voor nodig (iemand moest dit even aankaarten) omdat niet iedereen (vooral de CMD'ers: voor wie dit nieuw was) hier aan dachten.

### Wat ging er afgelopen week goed?
Deze week hebben we kunnen beginnen aan de bouwfase. Ondanks dat ik bang was dat het hierbij lastig zou gaan worden om iedereen bezig te houden en het werk goed te verdelen vind ik dat we dit goed gedaan hebben. Ik was hier bang voor omdat dit echt ICT weken gingen worden, maar voor nu hebben de CMD'ers ons goed kunnen helpen bij het ontwikkelen van het technisch ontwerp (we hebben ze de sequence diagrams uitgelegd en kwamen ook daarbij bij inzichten die we telkens gingen overleggen met z'n alle (zitten we wel allemaal op 1 lijn? ect.)). Bij het programmeer werk konden de CMD'ers zich goed bezig houden met de ontwerpen terwijl wij aan het programmeren waren. We hebben aan het eind van de week samen met Fritz en Lambert nog een gesprek gehouden en hier ook weer veel nieuwe en goede ideeen/concepten kunnen laten zien en de voortgang kunnen bespreken. Ik ben tevreden over deze week!

Dat laatste komt tevens ook omdat ik deze week (op aanraden van Fritz) een takenlijst heb bijgehouden (wat heb ik elke dag gedaan). Dat blijkt mij meer voldoening te geven in mijn werk omdat ik een beter inzicht krijg van wat ik deze week heb opgeleverd.

### Wat ging er niet goed, waar heb je je aan geërgerd, wat moet er niet meer gebeuren?
Op donderdag was Ramon helaas ziek. De dag ervoor had hij samen met Zoë de Firebase connectie met Facebook login opgezet, wat hij had gedaan op zijn privé Google Account. De dag daarna toen hij dus ziek was konden wij niet vooruit met de code, omdat we zijn gegevens, of toegang tot het project, nodig hadden om de app te draaien. Toen hij later in de ochtend weer wakker werd heeft hij ons direct geholpen en toegang gegeven tot beide projecten.

### Wat ga je komende week proberen te verbeteren?
Volgende week gaan we er voor zorgen dat dit soort (zie bovenstaand) situaties niet meer, of minder snel, kunnen ontstaan. We moeten er meer op gaan letten dat er elke dag aan het eind alles wordt bijgewerkt in Trello (ons plan bord) en dat alle code (werkend) gepusht wordt.

## Week 6
### Wat wilde je vorige week ook alweer verbeteren en in hoeverre is dit gelukt?
Deze week wou ik gaan verbeteren dat situaties dat iemand niet aanwezig is en we niet vooruit kunnen niet meer voor kwamen, of de effecten beperkt werden. Deels is dat gelukt, we zorgen dat iedereen alles gepusht heeft aan het eind van de dag, echter wordt de progress daar van niet goed getracked: we houden dit niet goed bij in Trello. Tevens hebben we deze week ook meer losse taken gecreeerd. De afhankelijk van elkaar werd hierbij verminderd, waardoor we gewoon vooruit konden als iemand niet aanwezig was. Deze situatie is ook voorgekomen: Martijns laptop liep vast en Zoë is een ochtend afwezig geweest i.v.m. tandarts, hier hebben we geen hinder aan ondervonden door deze minder hechte afhankelijkheid.

### Wat ging er afgelopen week goed?
We hebben deze week veel op kunnen leveren. Het inloggen (deels vorige week), inchecken en het checken/versturen/ontvangen van aanbevelingen zit al in de app. Tevens zijn de schermontwerpen grotendeels af (de schermen in het eind van de app nog niet 100% maar die hebben we nog niet nodig) en het prototype is ook af (dat wil zeggen een doorklikbare versie van de schermen/app). Ik ben tevreden over de hoeveelheid progress die we dus hebben kunnen maken in deze week.

Daarnaast ging het samenwerken ook goed. Ik kwam zelf een keer niet uit hoe ik een bepaalde feature het best kon implementeren, Colin heeft mij hier toen geholpen. Dit betreftefte het ophalen van een locatie. Ik probeerde dit op te lossen op een manier hoe dit in Ionic/Angular zou moeten: een service maken die de locatie opvraagt en middels een return waarde of geresolvede promise de opgevraagde waarden kon teruggeven. Echter was dit lastig omdat er een methode 'requestLocation()' op de CLLocationManager wordt aangeroepen, die niks teruggeeft. Dat "teruggeven" wordt ontvangen in een delegate. Het is dus lastig om een functie daar om heen te bouwen die het opvragen start en ook teruggeeft.

### Wat ging er niet goed, waar heb je je aan geërgerd, wat moet er niet meer gebeuren?
We hebben deze week meer individueel gewerkt dan voorheen. We hebben ons namelijk meer gericht op het implementeren van functies/features wat voor een groot deel individueel- of duo werk was. Ik heb gemerkt dat de communicatie hierbij niet altijd goed liep. We hebben ook niet elke dag standups gehouden en niet iedereen wist waar iemand anders mee bezig was en waarom (waarom duurt dat zo lang bijv.). Dit kwam doordat dit niet verteld werd, maar ook omdat dit niet geregistreerd werd in Trello.
Het heeft nog niet voor problemen gezorgt (er is niks dubbel gedaan, ik heb hier persoonlijk (nog) geen hinder aan ondervonden, ect.), maar dit neemt wel een groot risico met zich mee, de kans op dubbel werk of onenigheden is dan namelijk een stuk groter.

### Wat ga je komende week proberen te verbeteren?
Komende week ga ik er voor zorgen dat we dagelijks een standup houden en ga ik ook overdag enkele keren vragen waar iedereen mee bezig is, om te controleren of Trello goed wordt bijgehouden en ik zo nodig in kan grijpen. Zo wil ik voorkomen dat wat ik in het vorige hoofdstuk heb beschreven gaat gebeuren.

## Week 7
### Wat wilde je vorige week ook alweer verbeteren en in hoeverre is dit gelukt?
Vorige week heb ik besloten om vaker standups te houden om zo beter/sneller in te kunnen grijpen bij uitlopende planningen. Dit is gelukt. Ik heb er voor gezorgd elke dag van deze week een daily standup te houden welke ik ook heb geleid. Dit wil ik ook in de laatste week vast gaan houden.

### Wat ging er afgelopen week goed?
We hebben deze week weer erg veel kunnen doen. De gehele app is voor 80% afgekomen (het ict gedeelte van deze week) en we hebben een testplan kunnen opstellen en het design + prototype volledig afgerond (het cmd gedeelte).

### Wat ging er niet goed, waar heb je je aan geërgerd, wat moet er niet meer gebeuren?
De taken waren op zo'n manier verdeeld dat Zoë de storyboards ging ontwikkelen en Ramon, Colin en ik de code. Achteraf, in deze week, bleek dat het mergen van deze dingen erg lastig was. We hebben er voor moeten kiezen om het volledige storyboard voor wat wij ontwikkeld hadden weg te gooien en dat van Zoë te accepteren. Dit resulteerde in niet of verkeerd geconnecte IBOutlets.

### Wat ga je komende week proberen te verbeteren?
Komende weken wil ik er op gaan letten dat we vaker committen en vaker mergen: elke keer wanneer een (deel van) een feature volledig werkend is dit committen (en pushen). Op die manier kunnen we in kleinere stapjes mergen en heeft dit een grotere kans van slagen gezien er minder mis kan gaan (minder gewijzigd) en er meer 'tijden' bekend zijn van wanneer iemand een wijziging heeft gedaan, en het zo beter te bepalen is welke wijzigingen behouden moeten worden.
Om dit te verbeteren wil ik een algehele development branch aanmaken waarna we deze kleine features alvast kunnen mergen, alvorens deze helemaal klaar zijn voor de master branch.
